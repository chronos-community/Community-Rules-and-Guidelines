<h1> Chronos Davranış Kuralları </h1>

Chronos Davranış Kuralları, topluluğumuzun nasıl davrandığını, üyelerimiz ve bizleri takip edenler için neye değer verdiğimizi açıklayan bir dizi yönergedir. Davranış kuralları yaşayan bir belgedir ve gerekli görüldüğünde güncellenecektir.

Chronos topluluğu için iletilen davranış kuralları tüm kanallar ( Linkedin, Youtube, Medium, Telegram, Discord, Twitter, Pinterest, MeetUp ) dahil olmak üzere geçerlidir. Chronos topluluğuna katılan, herhangi bir faaliyette ve özellikle Chronos'u herhangi bir görevde temsil ederken veyahut herhangi bir bağlantısı olduğunu iddia eden herkesin bu davranış kurallarına uymasını bekliyoruz.

Çeşitlilik güçlü yönlerimizden biridir, ancak farklı görüşten insanlarla çalışıp beraber birşeyleri başarabiliyor olmak, bazen yanlış iletişim ve çatışmalara yol açabilir. Tüm katılımcılarımızın hoş karşılandığını ve değerli olduğunu hissetmelerini sağlamak için davranış kurallarımız, platformun çalışmalarına katılanlar için net beklentiler oluşturmaktadır.

Chronos topluluğu kar amacı gütmeyen bir topluluktur. İlerleyen süreçte açıklanacak iş ve ekonomi modelleriyle çoğulcu faydanın tüm ekip üyeleri için geçerli olması sağlanacaktır.

Chronos topluluğuna üye olan herkesin bu kuralları ve etiksel davranışları "sözde değil özde" takip etmelerini bekliyoruz.

 

<h2>Vaadettiklerimiz</h2>

Açık ve davetkar bir ortamı teşvik etmek adına, Chronos topluluğu olarak saygılı ve yapıcı bir şekilde işbirliği yapmayı taahhüt ediyoruz ve bu taahhüte uyabilecek herkesi bekliyoruz.

Yetenek, yaş, geçmiş, vücut ölçüsü, eğitim, etnik köken, aile durumu, cinsel kimlik ve yönelim, coğrafi konum, deneyim düzeyi, medeni durum, uyruk, ulusal köken, ana dil, kişisel görünüm, ırk ve/veya veya etnik köken, din, sosyoekonomik durum kesinlikle değerlendirmelerimizde yer almamaktadır. Bizim için tek önemli olan tek şey kişinin karakteri, barışçıl olması ve topluluk adına yüklendiği sorumluluğun bilincinde olmasıdır. Bireysel olarak değil topluluk olarak hareket edebilecek ve uyum sağlayabilecek, meraklı ve de heyecanlı kişilere kapımız her zaman açık. Bireysel faydalardan çok çoğulcu faydalara odaklanmaktayız. Bireylerin yapacak olduğu faydaların kendilerine olumlu yönde dönüş yapacağının da farkındayız ve tüm ekibin bu vizyonu paylaşmasını diliyoruz.

Bizi ilerleten şey karşılaştığımız insanların motivasyonu ve de bizlerle aynı "geleceği" paylaşabilmeleridir. Amacımız bugün yaptığımız aktivetelerin ileride çoğulcu katılımla insanlık ve bireyler adına daha büyük kazanımlar elde edilebilmesine olanak sağlamaktır.

Herkesin katılımını memnuniyetle karşılıyoruz ve teşvik ediyoruz. Herkesin katılmaktan memnuniyet duyduğu bir topluluk olmaya kararlıyız. Herkesi memnun edemesek de, her zaman herkese iyi davranmak için elimizden geleni yapacağız.

Topluluğumuza katılımı herkes için taciz içermeyen, gerçek anlamıyla liyakatın olduğu ve de herkes için eşit haklarda demokratik bir deneyim yaşamalarını taahhüt ediyoruz. Özellikle de şu an ülkemizde yaşadağımız kutuplaşma ortamını barışçıl bir seviyeye getirmeyi, en azından bu ekipte yer alan arkadaşlar için amaç edinmiş durumdayız.

Farklılıkların çeitlenmesiyle birlikte farklı sorunlar yaşanacağının farkındayız. Ama ekibimizin en önemli özelliklerinden birisi saygı ve barışçıl bir ortamı sunmasıdır. Bunun anlamı anlaşılmazlıklar olmayacağı anlamına gelmemekle birlikte karşılaşılan sorunlarda uzlaşıcı yöntemlerle sorunlar çözülmeye çalışılacaktır. Başkalarına yönelik kişisel saldırılardan kaçınmaya ve ayrımcılığı sürdüren kışkırtıcı dil ve konuşmalardan kaçınmaya söz veriyoruz.

 

<h2>Standartlarımız</h2>

Olumlu bir ortam yaratmaya katkıda bulunan davranış örnekleri şunları içerir:

<code>

* Karşılayıcı ve kapsayıcı bir dil kullanmak

* Başkalarına karşı saygılı olmak: Farklı görüşten insanlarla çalışmanın zor olduğunu biliyoruz. Amacımız farklılıklardan faydalanarak, düşüncelerin açıkça paylaşıldığı demokratik bir ortam oluşturmak ve saygının her zaman ön planda olmasıdır.  

* Kibar davranmak	

* Farklı bakış açılarına ve deneyimlere saygılı olmak: Birbirimizin düşüncelerine saygı duymamız oldukça önemli. Tabi ki  bunun anlamı herşeyi kabul edeceğimiz anlamına gelmediği gibi farklı düşüncelere sahip olan insalar için de özgür bir platform oluşturmaktır. Bunun da temel taşı herkesin birbirine saygılı davranmasıdır.

* Yapıcı eleştiriyi nezaketle kabul etmek :  Yapıcı ve iyi niyetli eleştirilere her zaman açığız. Eleştirmek değil değiştirmek için mottosunu izleyen bireylerden oluşmaktayız. Sizler eleştireceksiniz ki bizler olumlu yönde daha da çok kendimizi geliştireceğiz. 

* Topluluk için en iyisinin ne olduğuna odaklanmak: Topluluğumuza katılan her birey önemlidir. Ama bireylerin istek ve amaçlarından daha değerli olan ise topluluğu oluşturan bireylerin çoğulcu amaçları ve ortak paydada toplanmalarıdır. 

* Diğer topluluk üyelerine karşı empati göstermek: Toplumumuzda olmayan şeylerden birisi maalesef hoşgörü kültürünün olmamasıdır. İnancımız, Chronos topluluğunda yer alan bireylerin özel, seçilmiş bireyler olduğudur. Bu yüzden empati göstermeyen ve zehirleyici davranışlara sahip olan bireyler topluluğumuzda yer alamaz. 

* Her projeye üye katılımları olduğu gibi üyelerin ayrılması da farklı sebeplerden gerçekleşebilir. Bir arkadaşımız projeden ayrıldığında, insanlara ayrıldıklarını söylemeli ve diğerlerinin kaldığı yerden devam edebilmelerini sağlamak için uygun adımları atmalıdır. Bunu yaparken, projeye katılmaya devam edenlere karşı saygılı olmalı ve projenin hedeflerini veya başarılarını yanlış tanıtmamalıdırlar. Aynı şekilde, topluluk üyeleri, herhangi bir bireyin projeden ayrılma seçimine saygı duymalıdır.

* Seçtiğimiz kelimelere dikkat edin: Topluluktaki her birey gönüllü olarak katılmaktadır. Tüm etkileşimlerde profesyonelliğe değer veriyoruz ve kendi konuşmamızın sorumluluğunu alıyoruz. Başkalarına karşı nazik olun. Diğer katılımcıları aşağılamayın. Taciz ve diğer dışlayıcı davranışlar kabul edilemez.
</code>


Kabul edilemez davranış örnekleri şunları içerir:

<code>

* Cinselleştirilmiş dil veya görüntü kullanımı

* Tartışma uğruna tartışma başlatmak (içtenlik kisvesi altında defalarca samimiyetsiz sorular sormak)

* Aşağılayıcı yorumlar yapmak ve kişisel saldırılar yapmak

* Sürekli olarak çatışmayı kışkırtmak ve insanları tartışmalara sokmak

* Herkesin önünde veya özel tacizde bulunmak 

* Fiziksel veya elektronik adres gibi başka birinin özel bilgilerini açık izin olmadan yayınlamak

* Kasıtlı gözdağı verme, takip etme 

* Başka bir kişiye yönelik şiddet içeren tehditler veya dil

* Şaka amaçlı olsalar bile cinsiyetçi, ırkçı, homofobik, transfobik, engelleyici veya dışlayıcı ifadeler

* Aşırı küfür

* İstenmeyen fiziksel temas

* Görüşmelerin veya diğer etkinliklerin sürekli kesintiye uğraması

* Kötü niyetli sözel ve somutsal davranışlar 

</code>



<h2>Sorumluluklarımız</h2>

Chronos Konseyi, Chronos topluluk üyelerinin faaliyetlerine güvenli ve saygılı bir ortamda katılabilmeleri için manifestoda belirtilen maddeleri, adil ve tarafsız bir şekilde uygulamaya kararlıdır. Bunu başarmak için konsey, kabul edilebilir davranış standartlarını açıklığa kavuşturmak ve yorumlamak, bu kurallar ile uyumlu olmayan davranış raporlarına yanıt vermek, bunları araştırmak, yanıt olarak uygun ve adaleti sağlayacak şekilde sorumluluğu bulunmaktadır. Komite, uygun gördüğü şekilde diğer ekiplerle birlikte kınama cezası, komüniteden çıkarma gibi yürütme ve adaleti sağlama yönünde karar merciidir.

Üretilecek içeriklerin, maddi kaygılar güdülmeden global standartlarda üretilmesi ve kar amacı güdülmeden detayların aktarılmış olması önemlidir.  Yaptığımız için sorumluluğunun farkındayız ve bizleri takip eden kişilerin hayatlarını kötü yönde etkilemeyi kesinlikle istemiyoruz. Lakin topluluk tarafından paylaşılan teknik prosedürlerin işletilmesi ve istenmeyen durumlar yaşanması sonucunda, yaşanabilecek kayıplardan ekibimizdeki hiçbir üye yasal olarak sorumlu değildir.

Sosyal sorumluluk projelerinde yer alarak çoğulcu payda da daha fazla katma değerli projeler üretilecek ve topluluktaki her bireyin azami şekilde faydalanılması için emek verilecektir.

 

<h2>İhlalleri Bildirme</h2>

Yukarıda bahsi geçen kuralların ihlal edildiğini gözlemlerseniz veya buna maruz kalırsanız, lütfen konuyu herhangi bir Chronos temsilcisine bildirin. Bir ihlali bildiren herkesin güvenliğini ve gizliliğini korumayı taahhüt ediyoruz. Tüm raporlar gizli tutulacaktır. Olayları herhangi biriyle tartıştığımızda, ayrıntıları elimizden geldiğince anonimleştireceğiz.

Bildirilen olayı incelememiz üzerine, bu kurallara ve açıklayıcı ifadelerine dayanarak hangi eylemin uygun olduğunu belirleyeceğiz. Bir olay incelemesi, rapor eden ve rapor edilen kişi ile iletişimi ve her iki tarafın da olayın hesabını verme fırsatını içerecektir.

Tüm şikayetler incelenecek ve yanıt verilecektir. Bu kurallara uyulmaması durumunda, konsey tarafındn alınacak kararlarla kişilere uyarılar verilmesi, üyeliğin geçici askıya alınması ve olağanüstü durumlarda yasaklanma dahil olmak üzere aksiyonlar alınacaktır.

 

<h2>Atıf ve Lisans</h2>
Bu manifestonun oluşturulma sürecinde aşağıdaki topuluklardan esinlenilmiştir.

CouchDB Projesi Davranış Kuralları

Fedora Projesi Davranış Kuralları

Konuş! Davranış kodu

Django Davranış Kuralları

Debian Davranış Kuralları

Twitter Açık Kaynak Davranış Kuralları

Mozilla Davranış Kuralları/Taslak

Python Çeşitliliği Ek

Python Mentorları Ana Sayfası
